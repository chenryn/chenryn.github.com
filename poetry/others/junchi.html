<!DOCTYPE html>
<html>
<head>
<meta charset="utf-8">
<title>三斗室诗文集</title>
<meta name="viewport" content="width=device-width, initial-scale=1.0">
<link rel="stylesheet" type="text/css" media="all" href="/poetry/static/css/bootstrap.min.css" />
<style type="text/css">
  body {
    padding-top: 60px;
  }
</style>
<link rel="stylesheet" type="text/css" media="all" href="/poetry/static/css/bootstrap-responsive.min.css" />
<link rel="stylesheet" type="text/css" media="all" href="/poetry/static/css/prettify.css" />
<!-- Le HTML5 shim, for IE6-8 support of HTML5 elements -->
<!--[if lt IE 9]>
  <script src="http://html5shim.googlecode.com/svn/trunk/html5.js"></script>
<![endif]-->
</head>
<body>
<div class="navbar navbar-fixed-top">
  <div class="navbar-inner">
    <div class="container">
      <a class="btn btn-navbar" data-toggle="collapse" data-target=".nav-collapse">
        <span class="icon-bar"></span>
        <span class="icon-bar"></span>
        <span class="icon-bar"></span>
      </a>
      <a class="brand" href="/poetry/">三斗室诗文集</a>
      <div class="nav-collapse">
        <ul class="nav">
          <li class="active"><a href="/poetry/">Home</a></li>
        </ul>
      </div><!--/.nav-collapse -->
    </div>
  </div>
</div>
<div class="container">
<h1>others/junchi</h1>
<p>秦鸿，网名“军持”，留社社员，有《雪泥词》。军持，是种佛器，大约就像观音手上那个净水瓶吧~~</p>
<hr />
<h2>金缕曲·和淇园主人</h2>
<pre><code>省识春风久。算年年、车窗看遍，云停山走。独濯大江波涛寂，勿用潜龙初九。更江涘、夭桃妆就。不恨东君匿踪迹，恨河桥故柳都摇手。双燕杳，巢空旧。
苍官记得蓬蒿否？怕茫茫、推云四顾，未升鸡狗。脱袴提壶催归去，剩有夜肥星瘦。梦熟处、黄粱是酒。蛙吹千畦南窗底，似急弦繁管招红袖。椿也共，蝼蛄寿。
</code></pre>
<p>这首词典故颇多，串联而下不显生硬。而夜肥星瘦语，更为添色。</p>
<h2>鹧鸪天·梅园南眺太湖怀沤师口占</h2>
<pre><code>寒浸阴霾绝雁行。秋残苇尾恋苍苍。三山迤逦分天水，万树萧疏养雪霜。
空咄咄，剩茫茫。未开开罢尽无香。不知倔骨馀多少，人海孤躯两处藏。
</code></pre>
<p>“万树萧疏养雪霜”一句绝妙好词。然似与全词格调不一？</p>
<h2>踏歌·莼客豫园池上话别</h2>
<pre><code>梦阙。梦青衫染透吴山雪。梦飞下缥缈西湖月。梦波心柳鬓都摇裂。
话结。话轩窗敞对人如缀。话池影茗影记澄澈。话燕云杳远清风蹑。
愁梦破，恨话别。耽残梦忍话归心沸。欲行又回头，转眼人潮沫。想斯时剩景如抹。
</code></pre>
<p>景象奇绝，格式不凡。</p>
<h2>楼小农墨竹歌</h2>
<pre><code>春曦微生群星沉，清溪雾升迷松岑，
麦苗风睡香梦深，楼公画竹气萧森。
新箨递拔湘妃黛，嫩叶开张燕挺喙。
步腾渥洼振毵毵，掷去日月翥凤骖。
凤骖之意在天际，澄澈明朝荫翳噬。
碧瀛一槎独问天，曜翻金波万里颠。
当此未逞斤斧喧，君不见七十二峰云尚眠。
君不闻伶伦试按嶰溪律，君不见龙孙初习凌空术。
君不见楼小农，淋漓挥罢心忡忡；
搁笔推窗溺人海，君不闻命运有脚声冬冬。
君不见大厦鳞鳞无隙土，君不见淫鱼聋兮石鲸瞽。
吁嗟麟兮隰无龙，君不见麋鹿游兮谁与从。
君不见嵇叔夜，君不见王浚冲；
君不见向子期，君不见阮仲容；
君不见刘伯伦，君不见山巨源，君不见阮嗣宗。
</code></pre>
<p>楼小农，号蕉雨轩主人，中国花鸟画家协会会员，擅竹、兰。</p>
<p>此歌连用半篇君不见，其中竹林七贤一段争议颇多。或以为拖沓，或称之奇文。</p>
</div>
<script type="text/javascript" src="/poetry/static/js/jquery-1.8.0.min.js"></script>
<script type="text/javascript" src="/poetry/static/js/bootstrap.min.js"></script>
<script type="text/javascript" src="/poetry/static/js/prettify.js"></script>
<script type="text/javascript" src="/poetry/static/js/init.js"></script>
</body>
</html>
